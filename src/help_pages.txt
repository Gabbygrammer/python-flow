Manuale d'aiuto
Benvenuto su Python Flow, il mio editor per scrivere codice Python usando dei nodi e delle linee. Simpatico, no?
Questo manuale ti aiuta ad orientarti nell'applicazione e ti mostra come usare i nodi che hai a disposizione.
In fondo trovi i pulsanti per cambiare pagina.
Puoi tenerlo da parte al programma in parallelo per aiutarti!
Spero che ti piaccia il programma (e che non compaia qualche bug birichino)!
Buon divertimento, il creatore Gabriele

Comandi
Tasto mouse sinistro: trascina nodo / connessione
Tasto mouse destro: trascina workplace / elimina connessione nodo
Tasto Shift + mouse destro: elimina nodo senza connessioni
Tasto mouse centrale: duplica nodo
Tasto "N": shortcut crea nuovo nodo
Tasto "C": aggiungi nodo simile a quello puntato dal mouse

I nodi d'inizio e di fine
Cominciamo dalle basi: vedi quei due nodi, uno bello verde con scritto "Inizio programma" e l'altro rosso con scritto "Fine programma"?
Sono i due nodi che danno forma ad uno script Python con Python Flow. Senza di essi, non riuscirebbe a tradurre i nodi in codice.
L'inizio ha un pallino rosso alla sua destra e la fine ne ha uno alla sua sinistra.
Quelli sono i punti da dove partono / arrivano i collegamenti del programma.
Si possono collegare insieme, ma da soli non fanno nulla.
Infatti, se clicchi sul pulsante "Traduci codice" in alto a sinistra vedrai che ti genera un file vuoto.

Categoria "Generale": il nodo Stampa
Primo nodo: la base delle basi in Python. Possiede un cerchio a sinistra (da dove vengono i nodi prima di lui) e uno a destra (quelli dopo).
Ha un campo dove inserire cosa stampare e sotto ha un pulsante con scritto "{x}". Quel pulsante ti serve per inserire facilmente le variabili.
Puoi stampare un numero o del testo, ma se vuoi stampare del testo dovrai circondarlo da un paio di virgolette doppie ("") o di virgolette singole ('').
Fai attenzione a non alternarle (non "' o '").
Per esempio, se vogliamo stampare "Ciao", semplicemente crei un nodo Stampa (clicca su "Aggiungi nodo" in alto, vai su "Generale" e clicca su "Stampa").
Poi lo colleghi al nodo iniziale da sinistra e a quello finale da destra.
Infine, nel campo scrivi "Ciao" (con le virgolette). Premendo "Traduci codice" ora vedrai che viene scritto "Ciao".

Categoria "Variabili": il nodo Dichiara variabile
Entriamo a parlare delle variabili: questo nodo possiede come prima un cerchio a sinistra e uno a destra, ma possiede due campi.
Sono separati da un "=" dove sopra devi inserire il nome della variabile (che deve contenere solo caratteri alfanumerici e trattini bassi).
Sotto devi invece inserire il valore della variabile, sia un intero che un numero decimale (con il punto), una stringa (ricordarsi le virgolette) o anche
il valore di un'altra variabile. Da quel nodo in poi (ovvero tutti i nodi che partono dal suo cerchio destro) potrai usare questa variabile.
Come citato prima, per l'inserimento facilitato si dispone dei pulsanti "{x}".
